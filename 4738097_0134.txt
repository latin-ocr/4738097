117

X.

Cicero de Divinatione I c. 3 á¾§ 5: Philosophorum
vero exquisita quaedam argumenta, cur esset vera
divinatio, collecta suntz e quibus, ut de antiquissimis
loquar, Colophonius Xenophanes, unus, qui deos
esse diceret, divinationem funditus sustulit.

Legendum esse censeo cum C. Hartfeldero unum
qui deum esse diceret.

XI.

Tacitus Dialog. de Orator. c. 36: Magna eloquentia
sicut flamma materia alitur et motibus excitatur et
urendo clarescit: eadem ratio in nostra quoque civitate
antiquorum eloquentiam provexit3 nam etsi horum
quoque temporum oratores ea consecuti sunt, quae
composita et quieta et beata republica tribui fas erat,
tamen illa perturbatione ac licentia plura sibi assequi
videbantur, cum mixtis omnibus et moderatore uno
carentibus tantum quisque orator saperet, quantum

erranti populo persuadere poterat.
Pro s ap e r et praestare videtur c a p e r e t.

XII.

Horatius Sat. 1. 3 vs. 69 sqq.

Amicus dulcis, ut aequumst,
Cum mea conpenset vitiis bona, pluribus hisce,
Si modo plura mihi bona sunt, inclinet, amari
Si volet: hac lege in trutina ponetur eadem.

