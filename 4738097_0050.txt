33

mere dicas haec e Diogeniano fluxisse. Uncinis
inclusa aliunde petiit Scholiasta. Cf. Schmidt Didymi
Chalcenteri fragm. pg. 62.

Praeter has glossas etiam aliae in Scholiis insunt,
quas non iniuria ad Diogenianum s. Hesychium retu-
leris, e.‘ c. ἀτεχνῶς Schol. Euthyphr. 3 A, ὁμόσε ἰέναι
ibid. 3 C, παιᾶνκς Sympos. 177 A al. Quia autem nihil
continent, quod hodie in Hesychio desideramus, exscri-
bere supersedeo et transeo ad ea, quae e lexicis rhe-
toricis fluxisse videntur.

DE GLOSSIS LEXICORUM
RHETORICORUM.

Lexicorum rhetoricorum auctores fuerunt Aelius Dio-
nysius Halicarnassensis et Pausanias, de quibus aecu-
rate dixerunt, de Aelio Dionysio Cobetus in Mnemo-
synes volumine X pg. 50 seqq. (a. 1861), Naberus
in Prolegomenis ad Photii lexicon pg. 24 seqq.‚ Wal-
terus Rindfleisch in dissertatione de Pausaniae et Aelii
Dionysii lexicis rhetoricis, Regimonti 1866, C. T. P.
Schwartz in Praefatione ad Aelii Dionysii reliquias,
Trai. ad Rhen. 1877, de Pausania Naberus l.l. pg.
39 seqq.‚ Rindfleisch l.l.‚ F. Goslings in Observatio-
nibus ad Scholia in Thucydidem, Lugd. Bat. 1874,
pg. 47, neque opus est hic omnia repetere, quae illi
egregie disputarunt. Navaverat uterque, Dionysius et

Pausanias, haud inutilem operam Platoni. cf. Naber
3

