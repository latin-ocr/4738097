66

affectam, al. (cf. Phot. in his vv.)‚ aut minus docta
glossa aliunde petita mutavit (cf. Schol. Phaed. 65 B
ἧδ’ὅς, Symp. 193 A λίσπαιι, Phaedr. 236 Β Κυψελιδῶν
ἀνάθημα, ibid. 242 A σταθερόν, Alcib. I: 120 Α ὀρτυγο-
τρόφον cum Photio), sic in hac illave glossa Boethi
ipse χρήσεις resecuisse putandus est. Cf. Schol. Parmen.
127 Β mame, Phileb. 56 E τευηζόπων. Interdum
autem ampliores esse nil mirum3 nam ut apud Photium
observationes ex lexicis rhetoricis truncatae et muti-
latae et contractae sunt, sic idem Boethi observationi-
bus hic illic accidisse credibile est. cf. Schol. Phaed.
72 C ὁμοῦ, Sophist. 220 Α ἄττα, Hipparch. 229 D τέως,
Theag. 127 C ἔμβραχυ cum Photio (Suida) in iisdem vv·

Iam antequam ad ipsas Boethi glossas, quae in
Scholiis occurrunt, accedam, paucis dicendum est de
earum origine atque natura. Scilicet his glossis, ut
Naberi verbis utar, „ipsa historia attingitur et mores
veterum, proverbia imprimis, docte ornantur et multis
scriptorum auctoritatibus muniuntur.'' Esse tamen satis
multas, quae in mera verborum interpretatione ver-
sentur, qui volet videbit. Summis laudibus observa-
tionum harum auctorem effert Cobetus, neque id
iniuria3 sed in eo vir summus falsus esse videtur, quod
non scriptorem, sed descriptorem, doctum sane et
elegantem, descriptorem tamen, laudaverit. Non enim
Boethus harum observationum pater atque auctor est,
sed Pamphilum vel potius ne Pamphilus quidem, sed
illi, quos Pamphilus sequebatur et in lexico suo
condendo adhibebat, Didymus imprimis, Artemidorus,
Heracleo, alii. Vide supra pg. 5. Hoc multis et lucu-

