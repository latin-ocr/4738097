5

et has explicationes ibi collectas esse viderim, ubi
maximam utilitatem praebent, nempe in Corpore Par-
oemiographorum Graecorum, quod ediderunt Schnei-
dewin et Leutsch‚ ubi suo quaeque loco explicatio
e Scholiis laudatur, neque (lenique id agam ‚ ut
Scholia illustrem, sed quae in iis insunt grammatici
argumenti a ceteris seponam atque colligam, omnes
omittam.

Hisce de universa Scholiorum indole praemissis ad
singula transire possum, atque primo capite agam de
Scholiis, quibus glossae ex Diogeniani lexico continentur.

DE GLOSSIS DIOGENIANEIS.

Ex doctissimis disputationibus illustrium grammati-
corum Alexandrinorum Eratosthenis, Polemonis, Ari-
stophanis, Aristarchi, aliorum Didymus ille χαλκέντερος,
qui Augusti aetate vixit, commentarios confecerat in
permultos poetas cum comicos tum tragicos; quae Di-
dymi lexica nactus Pamphilus, qui saepius ab Athenaeo
testimonium dicere iubetur, ex copiis Artemidori, Her-
monactis‚ Theodori, aliorum supplevit etin formam rede-
git doctissimi atque amplissimi lexici glossarum et rerum
notabilium (περ) γλωσσῶν καὶ ὀνομάτων κατὰ στοιχεῖον).
Hoc Pamphili lexicon in brevius contraxit Vestinus,
Vestini epitomen Diogenianus. Diogeniani operis alteram
editionem curavit Hesychius praeter aliorum opera ad·

